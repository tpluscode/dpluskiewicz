---
layout: article
published: true
title: Po co te emocje?
date: 2017-10-02
sharing: false
image: assets/images/emocje-thumb.jpg
lead: Emocje mają duże znaczenie w nasyzm codziennym funkcjonowaniu. Przyjrzyjmy sie jaklą rolę odgrywają w naszym życiu.
permalink: po-co-te-emocje/
categories: lead
---

![Po co te emocje?]({{ root_url}}/assets/images/po-co-te-emocje.jpg)

Po co te emocje? To pytanie jest jednym z podstawowych, które w różnej formie pada w gabinecie. Coraz więcej osób jako 
problem do pracy terapeutycznej podaje: „Nie chcę przeżywać emocji!”, „Chcę wyglądać na silnego, a emocje mi w tym 
przeszkadzają”, „Nie chcę być wrażliwy/a”.

Zaczynamy uważać, że emocje są zbędne. Chcemy aby nasz wizerunek był pełen kontroli więc zaczynamy tłumić, ukrywać i 
blokować nasze reakcje emocjonalne. Czy słusznie?

Zdolność odczuwania emocji jest w naszym życiu bardzo funkcjonalna. Dzięki nim możemy łatwiej komunikować się ze światem 
i samym sobą, a także motywować  do podejmowania działań . 

Emocje dostarczają informacji na temat sytuacji w której się znajdujemy. Często to one są uświadamiane jako pierwsze. 
Zazwyczaj  na podstawie emocji odszukujemy [myśli automatyczne][ma]. Są dla nas cennymi wskazówkami, ale nie należy ich traktować 
jakby były faktami. Ważnym ich elementem jest uprawomacnianie, czyli odczuwanie emocji, ponieważ mamy ku temu powód, np. 
złoszczę się gdy ktoś mnie lekceważy, smucę się, gdy coś straciłam/em. Gdy rozumiemy dlaczego czujemy się w dany sposób 
jest nam łatwiej zaakceptować zasadność przeżywania danej emocji.

Wyrażając emocje mamy wpływ na innych. Nasz strach może dać informacje otoczeniu o istnieniu niebezpieczeństwa. Złość 
może wywołać czyjeś wycofanie. Przeżywany przez nas smutek często prowadzi do reakcji opiekuńczych otoczenia. Zaś radość 
może sprzyjać zbliżaniu się innych do nas.

Emocje są także motywatorem do podejmowania działań. Odczuwanie strachu może nas zmotywować do intensywniejszej nauki do 
egzaminu, radość może wpłynąć na mniej racjonalne decyzje na zakupach.

**W terapii uczymy się znajdować przestrzeń na wyrażanie w sposób komfortowy tego co czujemy, rozpoznawać nasze stany emocjonalne, 
nazywać, obserwować, akceptować, uznawać ich ważność i przydatność. Dzięki temu nabywamy umiejętności regulowania emocji 
i przestajemy  się ich obawiać.**

Opracowanie na podstawie: 
 
* Regulacja emocji w psychoterapii, L.Leahy, D.Tirch, L.A.Napolitano, WUJ, Kraków, 2014 

[ma]: {% post_url 2017-07-23-czym-sa-mysli-automatyczne %}
