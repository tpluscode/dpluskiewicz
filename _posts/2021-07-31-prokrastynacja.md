---
layout: article
published: true
title: Prokrastynacja - ciągłe odkładanie na jutro
date: 2021-07-31
sharing: false
image: assets/images/prokrastynacja-front.jpg
lead: Czy dotyczy mnie ta trudność?
permalink: prokrastynacja/
categories:
- prokrastynacja
- perfekcjonizm
- cbt
---

Prokrastynacja (z łac. procrastinatio – odroczenie, zwłoka) - odkładanie wykonania, zwlekanie, przekładanie na później danej czynności. Mówimy o niej, gdy mamy świadomość, że jest to postępowanie nieoptymalne, a mimo wszystko je podejmujemy. Jest zachowaniem problematycznym, nieprawidłowym nawykiem. Często wynika z **perfekcjonistycznych** przekonań, przewidywania poniesienia porażki i lęku przed nią.

Często mamy nadzieję, że dany problem rozwiąże się sam lub jeśli zajmiemy się nim w ostatniej chwili to szybko się z nim uporamy. Unikamy konkretnego działania, np. stale gromadząc materiał do pracy, którą mamy do napisania i pozostając w fazie planowania, a nie działania. Po przełożeniu zadania odczuwamy chwilową ulgę (spadek lęku), jednak świadomość, że dana powinność dalej czeka na realizację buduje w nas silne napięcie i niepokój.

<div style="clear: both"></div>

<img src="{{root_url}}/assets/images/prokrastynacja-1.jpg" alt="biurko" width="50%" style="float: right; margin-left: 20px; margin-bottom: 20px" />

Typowe zachowania:

- czekanie do ostatniej chwili z realizacją danych zobowiązań,
- trudności z podejmowaniem decyzji,
- nierozpoczynanie danych zadań,
- unikanie ich podejmowania,
- trudności z oszacowaniem czasu na dane działanie,
- skupianie się na czynnościach krótkoterminowych,
- obwinianie innych za to, że nie podjęliśmy działania,
- spóźnianie się,
- żałowanie, że nie podjęło się danego działania.

<iframe width="560" height="315" src="https://www.youtube.com/embed/4P785j15Tzk" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Myśli prokrastynatora, które prowadzą do niepodejmowania działania:

> “To jest trudne.”
>
> “Jestem zbyt zestresowany i brak mi motywacji do działania.”
>
> “Jestem zmęczony/na, zajmę się tym jutro.”
>
> “Nie znam się na tym, nie dam rady tego napisać.”
>
> “Nie wiem jak to zrobić.”
>
> “Na pewno nie zrobię tego dobrze.”
>
> “Może zostawię to na koniec zadań do wykonania.”
>
> “Może w międzyczasie ktoś zrobi to zadanie za mnie lub nie będę musiał/a go robić.”
>
> “Nie mam dziś dobrego dnia na działanie, wykonam je jak będę czuć się bardziej skupiony/na.”
>
> “Zrobię to jak skończe inne rzeczy.”
>
> “Nie mogę stracić okazji do integracji ze znajomymi, zajmę się wszystkim jutro.”

Myśli te nasilają niechęć do podejmowania działania. Gruntuje się w nas przekonanie o wysokich szansach na poniesienie porażki i wtórnie nasila się niepokój/lęk.

<iframe width="560" height="315" src="https://www.youtube.com/embed/arj7oStGLkU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Pamiętaj, że prokrastynacja prowadzi do:

- spadku samooceny (niska wiara w swoje możliwości),
- budowania przekonań o własnej nieskuteczności i powielaniu negatywnych myśli,
- nasilanie się lęku przed porażką.

Prokrastynacje możemy podzielić na sytuacyjną lub przewlekłą (aktywna/bierna). Warto być świadomym czy konkretne sytuacje są wyzwalaczami odkładania na później czy ten nawyk jest zgeneralizowany i dotyczy większości obszarów naszego życia.

Ciekawostka:

→ 61% osób prokrastynuje co jakiś czas !

→ 15-20% prokrastynuje stale.

→ Prokrastynacja wzrasta im bardziej nie lubimy danego zadania.

→ Im mniejsze poczucie sensu tym większa jest prokrastynacja.

![biurko]({{root_url}}/assets/images/prokrastynacja-3.jpg)

**Cele pracy z prokrastynacją.** Co jest ważne, abyśmy próbowali zmienić, chcąc zniwelować prokrastynację:

- adekwatne ocenienie **czasu** na dane zadanie,
- nauka świadomego **planowania**,
- redukcja **zachowań zabezpieczających**,
- urealnienie dochodzenia do celu i tworzenie **realistycznych założeń**, unikaj [myślenia perfekcjonistycznego][perfekcjonizm],
- poszukiwanie **sensu** danego zachowania,
- próby podejmowania realizacji zadania w jak **najszybszym możliwym terminie** (inicjowanie aktywności napędza motywację!),
- **precyzowanie** jak dane działanie chcemy rozwiązać i ustalanie **priorytetów**,
- zaczynanie od **najtrudniejszych zadań**, wtedy będzie łatwiej zrobić prostsze etapy pracy,
- **systematyczne ocenianie swoich postępów**, a nie tego czy dane zadanie jest zrealizowane w całości (nie skupiaj się na rezultacie),
- nauka **regulowania nastroju/emocji** i akceptacjii dyskomfortu psychicznego związanego z wykonaniem danego zadania,
- znoszenie dystresu związanego z danym działaniem i traktowanie go jako inwestycję na przyszłość (wyrabiasz sobie nawyk **tolerowania dyskomfortu**),
- unikanie **wymówek** :),
- podejmowanie **małych decyzji** częściej i szybciej (ćwicz to codziennie w różnych kontekstach),
- **ograniczanie** możliwych **opcji** działania,
- wybór **najlepszego czas na pracę w ciągu dnia** (są osoby, którym najlepiej skupić się rano lub wieczorem),
- unikanie skupiania się na przeszłości ([mniej ruminacji][rumi]),
- budowanie świadomości związanej ze **skutkami** niepodejmowania decyzji w porę,
- **niwelowanie samokrytycyzmu**, który demotywuje nas do podejmowania działań, więcej zachowań współczujących/wspierających nas samych w działaniu,
- podejmowanie **wspólnych projektów**/współpracy z kimś kto nie prokrastynuje,
- nauka niebrania na siebie zbyt wielu obowiązków ([asertywność][asert]),
- świadome **zarządzanie czasem**,
- **nagradzanie się** za podjęcie działania, gdy jesteśmy w 75% jego realizacji (pamiętaj, że zabawa jest ok, ale nie tuż przed ważnymi dla ciebie zadaniami do wykonania),
- robienie przerw co 15 minut,
- porządkowanie swojej **przestrzeni**, ale uważaj, żeby nie stało się to działaniem samym w sobie,
- **minimalizowanie dystraktorów**,
- uczecznie się **akceptować** swoje błędy (wszyscy je popełniamy),
- **niepodążanie za negatywnymi/katastroficznymi przekonaniami** (ćwicz elastyczność psychologiczną, testuj hipotezy),
- szukanie dowodów na to, że jesteś w stanie zrobić w porządku dane zadanie np. *”Jestem zmęczony, ale może uda mi się zrobić chociaż część zadania.”*, *“Nie wiem jak dokładnie to wykonać, ale spróbuję zacząć realizację i w toku może pojawią się rozwiązania.”*

![now or never]({{root_url}}/assets/images/prokrastynacja-2.jpg)

Pamiętaj, że każdy z nas z racjonalnych powodów odracza wykonanie danego zadania. Jeśli jednak w danym kontekście staje się to dla ciebie nawykiem, warto żebyś przyjrzał się czy nie zacząłeś prokrastynować i wdrożył środki zaradcze.

----

Steel, P. (2007). The nature of procrastination: A meta-analytic and theoretical review of quintessential self-regulatory failure. Psychological Bulletin, 133(1), 65–94.

Fiore, N., Nawyk samodyscypliny. Zaprogramuj wewnętrznegoo stróża, Helion, Gliwice, 2013

[perfekcjonizm]: {% post_url 2019-01-31-perfekcjonizm %}
[rumi]: {% post_url 2020-04-13-ruminacje %}
[asert]: {% post_url 2019-04-29-asertywnosc %}
