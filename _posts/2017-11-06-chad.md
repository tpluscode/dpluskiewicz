---
layout: article
published: true
title: Huśtawka emocji, <br>czyli choroba dwubiegunowa
date: 2017-11-06
sharing: false
image: assets/images/chad-thumb.jpg
lead: Kiedy wpada się w długie cykle nastrojowych górek i dołków, które kompletnie paraliżują życie warto zastanowić się czy nie jest to czas na poszukanie pomocy medycznej.
permalink: choroba-dwubiegunowa/
categories: Emocje
---

Choroba afektywna dwubiegunowa (ChAD, kiedyś znana pod nazwą psychoza maniakalno-depresyjna) jest zaburzeniem 
psychicznym, które charakteryzuje się naprzemiennymi cyklami faz manii i depresji. Dotyczy około 1% populacji,
dotyka zarówno kobiety jak i mężczyzn. Pierwsze objawy pojawiają się zazwyczaj około 20 roku życia.

Poniższy dokument przedstawia zmagania osób cierpiących z powodu tej choroby. 

<iframe width="700" height="395" src="https://www.youtube-nocookie.com/embed/dY7T0IethR4" frameborder="0" allowfullscreen></iframe>

Podczas fazy **manii** pacjenci czują się silnie pobudzeni, odczuwają przypływy energii i przeżywają dużo radości,
bardzo niewiele śpią (nie odczuwają potrzeby snu). Trudno im się skupić na konkretnym temacie, poruszają tak 
wiele wątków, że rozmówca-odbiorca może mieć problemy z „nadążaniem”. Często zdarza się, że czują się silniejsi
od innych, wzrasta ich potrzeba władzy, wyobrażają sobie, że są w idealnym świecie, który kreują. Bez kontroli
wydają spore kwoty pieniędzy lub gdy zaczyna ich brakować pożyczają je lub zaciągają kredyty. Nawiązują liczne
kontakty seksualne; Inicjują wiele działań związanych z przedsięwzięciami mi.in. zawodowymi, żeby za chwilę je
porzucić. 

W fazie **depresji** dochodzi do utraty dotychczasowych zainteresowań, pojawiają się duże trudności z
możliwością przeżywania radości, odczuwania przyjemności. Bardzo ciężko jest im skupić uwagę, znacznie wolniej
zachodzą procesy myślowe, które do tej pory nie sprawiały trudności, choćby z podejmowaniem decyzji. Wykazywanie
inicjatywy staje się niemal niemożliwe. Często zdarza się, że pojawia się myślenie o charakterze rezygnacyjnym,
w postaci myśli o śmierci lub próby samobójcze. 

Przebieg zaburzeń afektywnych dwubiegunowych (za: R. Basco, J.Rush 2005)

![Przebieg zaburzeń afektywnych dwubiegunowych](/assets/images/chad-przebieg.png)

Rodzaje zaburzenia afektywnego dwubiegunowego. 

Typ I jest to klasyczna postać choroby. Okresy trwania danej fazy bywają długie i duża jest intensywność manii. 
W typie II okresy przechodzenia z manii w stan depresji są nieco krótsze, a sam przebieg fazy manii znacznie 
łagodniejszy niż w typie pierwszym. Rozróżniamy dodatkowo zaburzenie zwane cyklotymią, która jest łagodną formą 
ChAD, ponieważ zarówno okresy manii i depresji są znacznie delikatniejsze niż w typie pierwszym. Zazwyczaj 
nie wymaga leczenia farmakologicznego.

Warto wspomnieć, że w przypadku tej choroby duże znaczenie ma genetyka (dziedziczenie), około 50% chorych ma w 
rodzinie osoby z podobnymi zaburzeniami nastroju. 

**Leczenie ChAD** opiera się na **farmakoterapii**, stosuje się leki stabilizujące nastrój oraz neuroleptyki.
Dzięki połączeniu jej z **terapią poznawczo-behawioralną** poprzez włączenie zmian na poziomie poznawczym, 
behawioralnym i emocjonalnym możemy wpływać na przebieg choroby i lepszy sposób radzenia sobie z nią.
Szczególnie istotną rolę odgrywa **psychoedukacja**, która pozwala zrozumieć, monitorować, radzić sobie z 
objawami i zapobiegać nawrotom choroby.

**Dotyczy ona przede wszystkim przyswojenia wiedzy na temat zaburzenia, stosowania się do zaleceń dotyczących
leczenia, unikania nadużywania substancji psychoaktywnych, wczesnego rozpoznawania nowych epizodów, metod do 
utrzymania regularności nawyków i radzenie sobie ze stresem.**

Zachęcam do zapoznania się z linkami zamieszczonymi poniżej:

[https://www.polityka.pl/tygodnikpolityka/spoleczenstwo/1577393,1,choroba-afektywna-dwubiegunowa-jak-zyc-z-mania-i-depresja.read](https://www.polityka.pl/tygodnikpolityka/spoleczenstwo/1577393,1,choroba-afektywna-dwubiegunowa-jak-zyc-z-mania-i-depresja.read)

[http://chad.mam-efke.pl/index.php?go=przebieg](http://chad.mam-efke.pl/index.php?go=przebieg)
