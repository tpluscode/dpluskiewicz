---
layout: article
published: true
title: Asertywność
date: 2019-04-29
sharing: false
image: assets/images/mech.jpg
lead: Czy chodzi tylko o to, żebyśmy mówili „nie”?
permalink: asertywnosc/
categories:
- asertywność
---

<img alt="mem asertywność" src="{{root_url}}/assets/images/15566503140782102167087.png" style="float: left; width: 52%; margin-right: 10px;" />

Często podczas spotkań z pacjentami pada komunikat “Chcę być asertywny”, “Chcę umieć mówić to co myślę”. Jest to moment, gdy rozwijamy temat asertywności i wspólnie analizujemy czym właściwie jest umiejętność bycia asertywnym; i czy na pewno chodzi o mówienie wszystkiego co się myśli?

Gdy słyszymy, „bądź asertywny” pierwszym skojarzeniem jest umiejętność odmawiania i bronienia swoich racji. Jednak bywa, że błędnie rozumiemy ten typ zachowania. Przede wszystkim ogromne znaczenie ma właśnie sposób w jaki zwracamy się do innych.

#### "_Chcę być asertywny_", czyli jaki?

Chcę otwarcie wyrażać swoje myśli, zachowywać się zgodnie ze swoimi potrzebami, dbać o to aby moje prawa były uwzględniane i respektowane. Chcę móc odmawiać innym, zmieniać zdanie, być traktowany z szacunkiem. Ufam sobie, akceptuje siebie, daję sobie prawo do popełniania błędów Jednocześnie chcę  szanować innych, ich prawa i potrzeby. Zakładam w relacjach partnerstwo, wierzę, że zainteresowane strony są równe i mają prawa do własnych racji.  Jestem  także świadomy, gdy ktoś nie zachowuje się wobec mnie w porządku i umiem na to zareagować opierając się na faktach. Nie tkwię w sytuacjach, które są dla mnie krzywdzące i dysfunkcjonalne.
 
<img src="{{root_url}}/assets/images/zasady-asertywnosci.jpg" alt="Kluczowe zasady i cechy asertywnego zachowania (wg Alberti i Ammons)" style="float: right; width: 50%; margin-left: 10px" />
<br>

**Styl komunikacji osoby asertywnej jest łatwo zauważyć,  poznamy go po tym, że jest**

- Stanowczy ale grzeczny
- Jasny (przekaz okazuje szacunek sobie i innym)
- Działanie i ekspresja  jest spójna ze słowami
 
**Sposób formułowania prośby którą kierujemy do drugiej osoby ma ogromne znaczenie**

Jak ją sformułować? Warto rozpoczynać zdanie według poniższego schematu:
 
- Byłabym/Byłbym wdzięczny/wdzięczna gdybyś….
- Chcę...
- Chciałbym/Chciałabym, żebyś….
- Czy mógłbyś/mogłabyś, zrobić coś dla mnie…

#### Jakie cechy powinna mieć wypowiedź asertywna? 

Warto, aby nasza wypowiedź była: 
 
- prosta, konkretna
- nieosądzająca 
- stanowcza
- nieobwiniająca
- nieprzepraszajaca
- prośbą, a nie żądaniem
 
Jest cienka granica między dbaniem o swoje potrzeby, a byciem zbyt stanowczym. Pamiętajmy, że rozmowa o naszych **potrzebach i granicach** nie musi od razu stawać się walką.  Niektórzy odbiorcy mówią, że osoba asertywna to taka która za wszelką cenę chce żeby było tak jak ona sobie to wyobrażą. Takie zachowanie **zdecydowanie nie jest zaliczane** do asertywności.
 
Asertywność warto traktować jako narzędzie do wdrażania zasad i umiejętne wyrażanie potrzeb. Kiedy komunikujemy  się z innymi ludźmi warto zwrócić uwagę na to czego doświadczamy. Pamiętaj nie tylko o tym, czego aktualnie doświadczasz (myśli, emocje, zachowania) ale również o tym, czego mogą doświadczać inni.
Inni mogą mieć podobną lub zupełnie  inną perspektywę danej sytuacji.
 
<div style="clear: both"></div>
 
#### Nie jest łatwo być asertywnym, ale warto

Często gdy zadbamy o swoje granice i potrzeby, odmawiając innym/nie zgadzając się na coś  bywa, że odczuwamy poczucie winy. Więc zdarza się, że przyjmujemy czyjąś prośbę wbrew swoim chęciom i sytuacja się powiela ponieważ zaczynam odczuwać złość lub czujemy się wykorzystani z uwagi na to, że się zgodziliśmy.

Tutaj z pomocą przychodzi nam nauka umiejętności asertywności. Warto zauważyć swoje myśli samokrytyczne 

> “Powinnam była się zgodzić”

I odpowiedzieć  na nie: 

> Przecież wytłumaczyłaś danej osobie dlaczego nie możesz się na coś zgodzić.
>
> Gdybym się zgodził to czułbym się niekomfortowo - mam teraz dużo na głowie, przecież mogę pomóc innym razem.
>
> Nie jest moim obowiązkiem zgadzać się na wszystko o co jestem poproszona.

**W rozwijaniu umiejętności asertywności nie chodzi o wyuczenie się powyższych formułek, ale o znalezienie takiej formy określeń, słów, które to będą dla nas komfortowe i  będziemy czuli się w porządku wobec siebie i innych będąc asertywnymi.**
