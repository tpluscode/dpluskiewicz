---
layout: article
published: true
title: Martwię się, że się tyle martwię
date: 2019-07-11
sharing: false
image: assets/images/schody.jpg
lead: A co się stanie jeśli? To podstawowe pytanie, które zadają sobie osoby z zburzeniem lękowym uogólnionym.
permalink: lek-uogolniony/
categories:
- lęk
---

Nadmierny niepokój i obawy (oczekiwanie pełne obaw), niepokój dotyczy zazwyczaj kilku obszarów (praca, szkoła, zdrowie, przyszłość). Obawy, które trudno kontrolować, poczucie napięcia lub bycia na granicy wytrzymałości, zmęczenie wynikające z ciągłego martwienia się i w jego wyniku trudności z koncentracją. Często pojawiająca się też drażliwość, napięcie mięśni i problemy z zasypianiem lub wybudzenia.

Czy powyższe objawy wydają się być znajome?  Jeśli tak, to opowiedzmy sobie czym jest zespół lęku uogólnionego zwany GADem (generalized anxiety disorder).

Osoby, które cierpią z powodu GAD wyobrażają sobie, że w przyszłości na pewno wydarzy się coś negatywnego i stale zamartwiają się widząc czarne scenariusze przyszłości (_„Wydarzy się to  co najgorsze.”, „Jest duże ryzyko, że spotka mnie lub moją rodzinę coś złego.”_). Często wynika to z wysokiej wiary w nieprzewidywalność i niebezpieczeństwo świata, który nas otacza. Tendencja do przeceniania niebezpieczeństwa prowadzi do katastroficznych wyobrażeń, poczucia zagrożenia i niedocenienia możliwości poradzenia sobie. Treść zmartwień zmienia się w ciągu życia.

<img src="{{root_url}}/assets/images/obrazek-martwienie.jpg" alt="GAD - cechy" />

Bardzo charakterystyczne są:

- nietolerancja niepewności,
- poczucie braku umiejętności rozwiązywania problemów.

#### Martwię się bieżącymi problemami i hipotecznymi trudnościami, które mogą mnie spotkać w przyszłości, a w pewnym momencie zaczynam martwić się tym, że tak bardzo się martwię.

Istotne, abyśmy zauważyli swoje pozytywne i negatywne przekonania o martwieniu się. Pozytywne to np. 

> *„Martwienie się pozwala mi się przygotować na to co może mnie spotkać”.*
>
> *„Martwienie się przyniosło mi wiele dobrego w życiu bo zareagowałam wcześniej”.*

Negatywne to np. 

> *„Nie wytrzymam tyle się martwiąc, stracę kontrolę”.*
>
> *„Martwienie doprowadzi mnie do jakiejś choroby”.*

#### Model przebiegu zamartwiania się

<img src="{{root_url}}/assets/images/gad-model.png" alt="Model przebiegu zamartwiania się" />

#### Skąd to się bierze?

Odpowiadając na to pytanie musimy wziąć pod uwagę aspekt biologiczny: neurochemiczny i dziedziczenie, a także psychospołeczny:  perspektywa postrzegania rzeczywistości, skoncentrowana na przecenianiu potencjalnych niebezpieczeństw i przekonaniu o ograniczonych lub niewystarczających możliwościach poradzenia sobie z problemami.

Uogólnione zaburzenie lękowe najczęściej występuje u osób, które mają silnie rozwiniętą strategię kontroli i unikania. Znaczenie mają też wzorce najczęściej rodzinne mówiące o tym, że martwienie się jest metodą rozwiązywania problemów i redukowania niepokoju.

<img src="{{root_url}}/assets/images/gad-lancuch.jpg" alt="Martiwenie się, za Borkovec, Mennin" />

#### Leczenie

Rekomendowanym leczeniem GAD (Generalized Anxiety Disorder) jest psychoterapia i farmakoterapia. W farmakoterapii, najczęściej stosuje się leki SSRI i SNRI (wychwytu zwrotnego serotoniny lub wychwytu zwrotnego noradrenaliny i serotoniny). O ich włączeniu i dawkowaniu decyduje lekarz psychiatra. Farmakoterapię  stosuje się  najczęściej w przypadku nasilonych objawów i współwystępujących trudności. W przypadku psychoterapii rekomendowana jest psychoterapia poznawczo behawioralna CBT (Cognitive Behavioral Therapy). 

#### Przebieg psychoterapii

Pacjenci najczęściej zgłaszają się z powodu zmęczenia martwieniem się, trudności z koncentracją, niemożności przeżywania radości w związku ze stałym lękiem o przyszłość, niemożliwością odpoczynku i stanu odprężenia, problemów z zasypianiem i utrzymaniem ciągłości snu. Ważnym aspektem są także zgłaszane objawy somatyczne np. bóle brzucha, bóle głowy, napięcie mięśniowe.

**Ważnym krokiem jest zauważenie i nazwanie problemu, który mamy. Zidentyfikowanie typów zamartwień (zamartwianie się przyszłością, martwienie się martwieniem), a także odnalezienie pozytywnych i negatywnych skutków takiego sposobu funkcjonowania są niezbędne do rozpoczęcia procesu zmian. W toku pracy bardzo istotne jest zmniejszenie częstotliwości zamartwiania się m.in. poprzez ćwiczenie odkładania zamartwiania się,  wyznaczania czasu na martwienie (tylko w danym czasie), tworzenie stref wolnych od zmartwień i wzmocnienie umiejętności tolerowania niepewności. Bardzo przydatne są tutaj techniki relaksacji i uważności.**


Wells, A.. Terapia poznawcza zaburzeń lękowych. Kraków: Wydawnictwo Uniwersytetu
Jagiellońskiego, 2010.

Clark, D., Beck, A. Zaburzenia lękowe. Podręcznik z ćwiczeniami opartymi na terapii
poznawczo-behawioralnej. Kraków: Wydawnictwo Uniwersytetu Jagiellońskiego, 2018.
