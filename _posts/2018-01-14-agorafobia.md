---
layout: article
published: true
title: Agorafobia
date: 2018-01-14
sharing: false
image: assets/images/tramwaj.jpg
lead: Główną cechą agorafobii jest silny strach i unikanie miejsc publicznych i środków transportu
permalink: agorafobia/
categories: 
- Lęk 
- fobia
---

Główną cechą **agorafobii** jest silny strach i **unikanie** miejsc publicznych i środków transportu. Zazwyczaj 
rozpoczyna się w okresie wczesnej dorosłości, dotyka ludzi ze wszystkich środowisk i dwukrotnie częściej 
chorują na nią kobiety. 

<img src="{{root_url}}/assets/images/agora.jpg" alt="miejsca aktywacji lęku" style="float: left; width: 60%; margin-right: 10px" />

Osoby cierpiące z powodu agorafobii odczuwają **lęk** (paraliżujący, irracjonalny, trudny do opanowania) przed 
przebywaniem na otwartej przestrzeni, w miejscach takich jak skupiska ludzi: centra handlowe, kina, stadiony, 
koncerty. Dążą do **unikania** tych miejsc i innych równie zatłoczonych m.in.: komunikacji miejskiej (autobus, 
metro, tramwaj). Stronią też od samotnego podróżowania. Bardziej komfortowo czują się w domowym zaciszu. 
Agorafobia traktowana jest jako skutek napadów paniki (ataku silnego lęku) występujących w danym miejscu. 
Rozumiane jest to poprzez skojarzenie lęku z okolicznościami w których do niego doszło. Co za tym idzie poprzez 
to wspomnienie aktywuje się chęć unikania miejsca gdzie doznawaliśmy silnych objawów lękowych. Ludzie, którzy 
mają agorafobię boją się, że **zemdleją lub upadną, stracą kontrolę, dostaną zawału serca, zostaną uwięzieni/nie 
będą mogli wyjść z danego miejsca**. Często mówią o nieprzyjemnych doznaniach somatycznych (objawach z ciała) 
wynikających z silnego wzbudzenia, typu: szybkie tętno, uderzenia gorąca, zawroty głowy, drętwienia. Osoby 
cierpiące na nią często boja się, że dostaną ataku paniki w miejscu w którym będzie to wyjątkowo krępujące, 
miejscu z którego trudno będzie się wydostać, a także, w którym pomoc może być im udzielona zbyt późno. 

Typowe myśli, które przychodzą do głowy osobom cierpiącym z powodu agorafobii: 

* _„Inni zobaczą, że dziwnie się zachowuję w tramwaju więc lepiej zostanę w domu lub zawiezie mnie koleżanka”_
* _„Duszno mi, czuję się zmęczona tym miejscem (sklep), muszę natychmiast wyjść”_
* _“Pomyślą o mnie coś złego gdy zobaczą, że jest ze mną coś nie tak (jestem rozkojarzona)”_
* _„W kinie siedzę zbyt daleko od drzwi wejściowych, to nie dobrze, muszę siedzieć gdzieś indziej”_
* _“Trudno będzie mi się stąd wydostać”_
* _„Zanim pogotowie tutaj  dojedzie może nikt mi nie będzie w stanie pomóc”_

Zazwyczaj życie osób borykających się z agorafobią kręci się wokół unikania powyżej wymienionych miejsc w celu 
**nie narażania się na lęk i dyskomfort**. Warto zaznaczyć, że agorafobia nie zawsze występuje w parze z 
pełnoobjawowymi napadami paniki, jednak lęk jest jej nieodłącznym elementem. Bardzo często zdarza się, że osoby 
przejawiające powyższe trudności w momencie nasilenia się lęku nie wychodzą z domu bez osoby tzw. wspierającej. 
Chcą mieć pewność, że ktoś będzie przy nich w momencie, gdyby miało zdarzyć się coś złego (np. napad lęku).

Poniższe filmy przedstawiają trudności związane z lękiem panicznym i agorafobią. Są one ogólnym zarysem 
oddającym obraz przeżywanych objawów podczas ataków paniki (filme pierwszt) i agorafobii (film drugi).

<iframe width="700" height="395" src="https://www.youtube-nocookie.com/embed/CBtbUckHPjQ?cc_load_policy=1&cc_lang_pref=pl" frameborder="0" allowfullscreen></iframe>
<iframe width="700" height="395" src="https://www.youtube-nocookie.com/embed/Jm3x0oL0pHA?cc_load_policy=1&cc_lang_pref=pl" frameborder="0" allowfullscreen></iframe>

Rekomendowanymi metodami pracy terapeutycznej z tym problemem jest terapia poznawczo behawioralna, która pozwala 
na zidentyfikowanie mechanizmu pojawienia się tak silnego  lęku, danych myśli nasilających jego przeżywanie. W 
jej skład wchodzą **pychoedukacja, samomonitorowanie, trening oddechowy, relaksacja i techniki ekspozycji 
ukierunkowane na planowanie stopniowego konfrontowania się z miejscami** w których dochodzi do pojawienia się 
dyskomfortu; są one wprowadzane stopniowo i systematycznie. W przypadku nasilonych objawów lęku zaleca się także 
farmakoterapię o której to zawsze decyduje lekarz.

