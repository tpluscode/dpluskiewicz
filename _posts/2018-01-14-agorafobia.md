---
layout: article
published: true
title: Agorafobia - gdy lęk utrudnia wyjście z domu
date: 2018-01-14
sharing: false
image: assets/images/tramwaj.jpg
lead: Główną cechą agorafobii jest silny strach i unikanie miejsc publicznych i środków transportu.
permalink: agorafobia/
categories: 
- Lęk 
- fobia
---

Główną cechą **agorafobii** jest silny strach i **unikanie** miejsc publicznych i środków transportu. Zazwyczaj 
rozpoczyna się w okresie wczesnej dorosłości, dotyka ludzi ze wszystkich środowisk i dwukrotnie częściej 
chorują na nią kobiety. 

<img src="{{root_url}}/assets/images/agora.jpg" alt="miejsca aktywacji lęku" style="float: left; width: 60%; margin-right: 10px" />

#### Typowe objawy

Osoby cierpiące z powodu agorafobii odczuwają [**lęk**][l] (paraliżujący, irracjonalny, trudny do opanowania) przed 
przebywaniem na otwartej przestrzeni, w miejscach takich jak skupiska ludzi: centra handlowe, kina, stadiony, 
koncerty. Dążą do **unikania** tych miejsc i innych równie zatłoczonych m.in.: komunikacji miejskiej (autobus, 
metro, tramwaj). Stronią też od samotnego podróżowania. Bardziej komfortowo czują się w domowym zaciszu. 
Agorafobia traktowana jest jako skutek [napadów paniki][p] (ataku silnego lęku) występujących w danym miejscu. 
Rozumiane jest to poprzez skojarzenie lęku z okolicznościami w których do niego doszło. Co za tym idzie poprzez 
to wspomnienie aktywuje się chęć unikania miejsca gdzie doznawaliśmy silnych objawów lękowych. Ludzie, którzy 
mają agorafobię boją się, że **zemdleją lub upadną, stracą kontrolę, dostaną zawału serca, zostaną uwięzieni/nie 
będą mogli wydostać się z danego miejsca**. 

Często mówią o nieprzyjemnych doznaniach somatycznych (objawach z ciała) 
wynikających z silnego wzbudzenia, typu: szybkie tętno, uderzenia gorąca, zawroty głowy, drętwienia. Osoby 
cierpiące na nią często boja się, że dostaną [ataku paniki][p] w miejscu w którym będzie to wyjątkowo krępujące, 
miejscu z którego trudno będzie się wydostać, a także, w którym pomoc może być im udzielona zbyt późno. 

Typowe myśli, które przychodzą do głowy osobom cierpiącym z powodu agorafobii: 

* _„Inni zobaczą, że dziwnie się zachowuję w tramwaju więc lepiej zostanę w domu lub zawiezie mnie koleżanka”_
* _„Duszno mi, czuję się zmęczona tym miejscem (sklep), muszę natychmiast wyjść”_
* _“Pomyślą o mnie coś złego gdy zobaczą, że jest ze mną coś nie tak (jestem rozkojarzona)”_
* _„(w kinie) Siedzę zbyt daleko od drzwi wejściowych, to nie dobrze, muszę siedzieć gdzieś indziej”_
* _“Trudno będzie mi się stąd wydostać”_
* _„Zanim pogotowie tutaj dojedzie może nikt mi nie będzie w stanie pomóc”_

#### Skutki

W zależności od nasilenia objawów życie osób borykających się z agorafobią kręci się wokół unikania powyżej 
wymienionych miejsc w celu **nie narażania się na lęk i dyskomfort**. Warto zaznaczyć, że agorafobia nie zawsze 
występuje w parze z pełnoobjawowymi napadami paniki, jednak lęk jest jej nieodłącznym elementem. Bardzo często 
zdarza się, że osoby przejawiające powyższe trudności w momencie nasilenia się lęku nie wychodzą z domu bez 
osoby tzw. wspierającej. Chcą mieć pewność, że ktoś będzie przy nich w momencie, gdyby miało zdarzyć się coś 
złego (np. napad lęku). Skutkami agorafobii są m.in.: stopniowe zanikanie relacji społecznych, problemy w ich 
nawiązywaniu, narastające poczucie izolacji. Unikanie sytuacji (niekonfrontowanie się z nimi), w których pojawia
się dyskomfort nie pozwala na radzenie sobie z własnymi obawami, co nasila błędne koło lęku. 

Poniższe filmy przedstawiają trudności związane z lękiem panicznym i agorafobią. Są one ogólnym zarysem 
oddającym obraz przeżywanych objawów podczas ataków paniki (film pierwszy) i agorafobii (film drugi).

<iframe width="700" height="395" src="https://www.youtube-nocookie.com/embed/CBtbUckHPjQ?cc_load_policy=1&cc_lang_pref=pl" frameborder="0" allowfullscreen></iframe>
<iframe width="700" height="395" src="https://www.youtube-nocookie.com/embed/Jm3x0oL0pHA?cc_load_policy=1&cc_lang_pref=pl" frameborder="0" allowfullscreen></iframe>

#### Leczenie agorafobii

Rekomendowanymi formami leczenia agorafobii jest farmakoterapia (o jej stosowaniu zawsze decyduje lekarz) i 
terapia poznawczo behawioralna, która nakierowana jest na zidentyfikowanie mechanizmu pojawienia się tak silnego 
lęku, danych myśli nasilających jego przeżywanie. W jej skład wchodzą **pychoedukacja, samomonitorowanie, 
trening oddechowy, relaksacja i techniki ekspozycji ukierunkowane na planowanie stopniowego konfrontowania się 
z miejscami** w których dochodzi do pojawienia się dyskomfortu; są one wprowadzane stopniowo i systematycznie. 

[l]: {% post_url 2017-12-09-czym-jest-lek %}
[p]: http://psychologodnowa.pl/index.php/pl/lek-uczucie-niepokoju-panika
