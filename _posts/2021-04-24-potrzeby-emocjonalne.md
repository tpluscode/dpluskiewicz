---
layout: article
published: true
title: Potrzeby emocjonalne
date: 2021-04-24
sharing: false
image: assets/images/potrzeby-cover.jpg
lead: "Uniwersalne potrzeby emocjonalne człowieka. Czym są i jak je identyfikować?"
permalink: potrzeby-emocjonalne/
categories:
- terapia schematu
- cbt
---

Bardzo ważnym elementem pracy metodą terapii schematu (metoda III fali terapii poznawczo behawioralnej) jest identyfikacja i doprecyzowanie czym, i jakie są nasze **uniwersalne potrzeby emocjonalne**.

<img src="{{root_url}}/assets/images/potrzeby-art-2.jpg" alt="Grupka ludzi" width="50%" style="float:right; margin-left: 10px" />
<br>
Jest to o tyle istotne, że z punktu widzenia terapii schematu funkcjonujemy w sposób adaptacyjny/zdrowy (szanujący siebie i innych, nie krzywdzący nas samych i innych), jeśli nasze podstawowe potrzeby emocjonalne są zaspokojone.

Wiele osób ma przekonanie o tym, że wie czego chce/potrzebuje i jakie ich **potrzeby emocjonalne nie zostały zaspokojone w dzieciństwie** lub nie są zaspokajane obecnie. Jednak, gdy mamy określić szczegóły realizacji tego, czego potrzebujemy, jak chcielibyśmy dbać o nasze potrzeby, to pojawiają się pewne trudności. Dlatego warto zacząć od zdefiniowania podstawowych potrzeb emocjonalnych.

<div style="clear: both"></div>

W literaturze wyróżnia się **5 grup podstawowych potrzeb emocjonalnych**, które uważa się za uniwersalne. **Przenikają się one wzajemnie**. Chcąc zaspokoić emocjonalne potrzeby dziecka, rodzice powinni zwrócić uwagę na:

1. **Bezpieczne przywiązanie (bezpieczeństwo, opieka, troska, akceptacja, miłości, stabilizacja, ochrona)**

   składa się na nie m.in.:
   - dostępność opiekunów, ich reagowanie na nas,
   - ważność problemów, z jakimi się zgłaszaliśmy,
   - obecność emocjonalna, nie wyśmiewanie,
   - poczucie, że bliscy nam zareagują, wesprą nas, gdy coś złego się wydarzy, przyjmą nas takimi, jakimi jesteśmy,
   - rozumienie, że mamy swoje zainteresowania/preferencje i emocje, które przeżywamy,
   - poczucie bycia kochanym, wzajemność, serdeczność, docenienie.

   <img src="{{root_url}}/assets/images/potrzeby-art-1.jpg" alt="Love is all you need" width="42%" style="float:right; margin-left: 10px" />

1. **Autonomia, kompetencja i poczucie tożsamości**

   składa się na nią m.in.:
   - możliwość decydowania o sobie dostosowana do wieku, dawanie wyboru,
   - wspieranie poczucia kompetencji i pytanie, czy chce się usłyszeć wskazówkę/radę,
   - dostosowana do wieku odpowiedzialność (nie nadopiekuńcza, nie zbyt duża),
   - poczucie przynależności, świadomość swoich zasobów.

   <div style="clear:both;"></div>

2. **Swoboda/Wolność wyrażania prawdziwych potrzeb i emocji**

   zawiera się w niej:
   - empatia, prawo do wyrażania emocji, nauka ich wyrażania w sposób nieraniący innych,
   - komunikowanie innym swoich potrzeb,
   - wyrażane potrzeby powinny spotkać się empatyczną reakcją-niezaprzeczającą lub bagatelizującą.

   <br>

3. **Spontaniczność i zabawa**

   dotyczy:
   - beztroski, ekspresji siebie zgodnie z przeżywanymi emocjami, spontanicznych zachowań,
   - swobodnego cieszenia się z rzeczy, które są dla nas ważne.

   Zaspokajanie tej potrzeby nie oznacza impulsywności, a zdrową ekspresję.

   <img src="{{root_url}}/assets/images/potrzeby-5.jpg" alt="Tańczące osoby" width="50%" style="float:left; margin-right: 21px; margin-bottom: 25px" />

4. **Realistyczne granice i samokontrola**

   dotyczy:
   - nauki rozróżniania dobra od zła, nauki bezpieczeństwa danych zachowań,
   - świadomości, że inni ludzie mają takie same prawa jak my,
   - dysponowania własnością swoją i cudzą, swoim i cudzym czasem,
   - zaangażowania, odmawiania i zgadzania się, stawiania zdrowych granic samemu sobie i innym,
   - nauki norm, zasad,
   - świadomości, że dane granice są zależne od wieku,
   - [asertywności][as], współdziałania z innymi ludźmi,
   - życzliwego poszanowania swoich i cudzych preferencji.

**Realizacja danej potrzeby musi iść w parze z zaspokajaniem pozostałych potrzeb**, np. stawiam granice (odnośnie do zasad bezpieczeństwa, moralności) z równoczesnym danem wsparcia i życzliwości.

Z punktu widzenia psychoterapii schematu, jeśli miałeś zaspokajane powyższe potrzeby w adaptacyjny* sposób – to znaczy, że mogłeś rozwijać się w sposób optymalny, mogłeś kształtować swoją stabilną samoocenę, wierzysz w swoje kompetencje, nauczyłeś się tworzyć bezpieczne relacje, zaspokajać swoje potrzeby i zdrowo funkcjonować.

*słowo adaptacyjny/zdrowy rozumiemy tutaj jako nie krzywdzący, szanujący siebie i innych

Jeśli jednostka od wczesnego dzieciństwa miała niezaspokojone potrzeby emocjonalne, buduje ona szkodliwe dla samej siebie i innych wzorce myślowe i emocjonalne, które składają się na **dziecięce nieadaptacyjne schematy emocjonalne**.

Nawet jeśli wiele twoich potrzeb nie było w pełni zaspokajanych to sama ich świadomość (zdefiniowanie, określenie) i zatroszczenie się o nie, zadbanie o każdą z nich i o siebie w życiu dorosłym jest drogą do znacznie bardziej komfortowego funkcjonowania w relacjach i ze samym sobą.

Jak Ty w życiu dorosłym dbasz o swoje emocjonalne potrzeby?

<img src="{{root_url}}/assets/images/potrzeby-6.jpg" alt="Dorosła kobieta" width="75%" />

----

Janet S. Klosko, Jeffrey E.Young, Marjorie E.Weishaar, Terapia schematów przewodnik praktyka, GWP Sopot 2015
Matthew McKay i inni., Relacje na huśtawce: jak uwolnić się od negatywnych wzorców zachowań?, GWP, Sopot 2018

[as]: {% post_url 2019-04-29-asertywnosc %}
